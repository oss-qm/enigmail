<html>
<head><title>Enigmailin ohje: Viestien lukeminen</title>
</head>
<body>
<h1>Enigmailin ohje</h1>

<h3>Enigmailin käyttö luettaessa viestejä</h3>
<ul>
<li><b>Pura salaus -painike posti-ikkunassa</b><br>
Pura-painikkeella voi purkaa salauksen, varmistaa allekirjoituksen tai tuoda
julkisia avaimia. Normaalisti salauksen purku tai allekirjoituksen varmistus
tapahtuu automaattisesti, mutta jos näin ei käy, Enigmailin tilariville ilmestyy
lyhyt virheilmoitus. Pura-painikkeesta saa tarkemman virheilmoituksen jossa
on mukana GnuPG-komennon virheilmoitus.
</li>
<li><b>Allekirjoitus- ja salauskuvakkeet viestin otsaketiedoissa</b><br>
<em>Allekirjoitus</em> (kynä) ja <em>salaus</em> (avain) -kuvakkeet 
ovat viestiotsakkeissa riippuen siitä, onko viesti allekirjoitettu hyvin (eli 
viestiä ei ole muokattu siirrettäessä) tai salattu. Jos viestiä on jollain tapaa
muutettu siirrettäessä eli sen allekirjoitus on huono, tämä näkyy 
allekirjoituskuvakkeessa (se on esimerkiksi rikkinäinen tai yliviivattu kynä). 
Napsauttamalla kuvaketta hiiren oikealla painikkeella avautuu ponnahdusvalikko, 
jossa on seuraavat kohdat:
<ul>
<li><em>OpenPGP-turvallisuustiedot</em>: Näyttää GnuPG:n tulosteen tälle 
viestille.</li>
<li><em>Kopioi OpenPGP-turvallisuustiedot</em>: Kopiot leikepöydälle GnuPG:n 
tulosteen tälle viestille.</li>
<li><em>Näytä OpenPGP-kuva</em>: Näyttää <em>kuvan</em>, jonka viestin 
lähettäjä on liittänyt julkiseen avaimeensa (vain jos kuva on olemassa).</li>
<li><em>S/MIME-turvallisuustiedot</em>: Näyttää viestin 
S/MIME-turvallisuustiedot.</li>
</ul>
<p>Kun saat viestin, joka on allekirjoitettu sinulta puuttuvalla avaimella, ja 
jos sinulla ei ole <em>keyserver-options auto-key-retrieve</em> asetusta 
<tt>gpg.conf</tt>-tiedostossa (eli että kaikki tuntemattomat avaimet yritetään 
hakea avainpalvelimelta), Enigmail näyttää viestiotsakkeissa 
allekirjoituskuvakkeen, jossa on kysymysmerkki ja tekstirivin, jossa lukee
<em>Osa viestistä allekirjoitettu. Napsauta allekirjoituskuvaketta saadaksesi 
lisätietoja</em>.</p>
<p>Sama allekirjoituskuvake voi näkyä vaikka 
<em>keyserver-options auto-key-retrieve</em> olisikin asetettu, koska haettua 
avainta ei ehkä löydy oletusavainpalvelimelta.</p>
<p>
Napsauttamalla allekirjoituskuvaketta, jossa on kysymysmerkki, avautuu ikkuna,
joka ilmoittaa, että avainta ei löydy avainrenkaastasi. Sulkemalla tämän ikkunan
OK:ta napsauttamalla avautuu ikkuna, josta voit valita avainpalvelimen, jolta
julkista avainta tulisi hakea.</p>
<p>
Voit muokata valittavissa olevia avainpalvelimia Enigmailin asetuksista: 
<b>Enigmail -&gt; Asetukset -&gt; Yleiset</b>-välilehti, ja muokkaamalla 
pilkulla erotettuja avainpalvelinten osoitteita 
<em>Avainpalvelimet:</em>-kentässä. Oletusavainpalvelin on listassa ensimmäisenä.
</p></em>
</li>
<li><b>Salattujen liitetiedostojen avaaminen ja liitettyjen OpenPGP-avainten tuonti</b><br>
Enigmail käsittelee liitteet, joiden tiedostopääte on pgp, asc tai gpg. 
Tällaisen liitteen ponnahdusvalikossa (napsauta hiiren oikealla painikkeella 
liitettä) on kaksi erityistä valintaa: <em>Pura ja avaa</em> sekä <em>Pura ja 
tallenna</em>. Näillä valinnoilla voit purkaa liitteen salauksen ennen kuin
avaat tai tallennat sen. Jos liite tunnistetaan OpenPGP-avaintiedostoksi, 
sinulta kysytään haluatko tuoda avaimet.
</li>
</ul><hr/>
<p>
Lisää ohjeita
<a href="http://enigmail.mozdev.org/help.html" target="_blank">Enigmailin ohjesivuilta</a>
</p>
</body>
</html>
